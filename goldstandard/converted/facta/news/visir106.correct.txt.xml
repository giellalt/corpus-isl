<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="isl" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p><errorlang correct="url">http://visir.is/djupid-faer-glimrandi-doma-/article/2012120919678</errorlang> Kvikmyndin Djúpið í leikstjórn Baltasar Kormáks fær afbragðs dóma í erlendum fjölmiðlum. Baltasar er meðal annars sagður ná fram áhrifamiklum og raunhæfum senum úti á sjó sem minna á bestu verk leikstjóranna <errorlang correct="eng">James Cameron</errorlang> og <errorlang correct="eng">Wolfgang Petersen</errorlang>.</p>
    <p>Djúpið var frumsýnd á kvikmyndahátíðinni í <errorlang correct="eng">Toronto</errorlang> síðastliðið föstudagskvöld og fékk hún strax góð viðbrögð en eins og fréttastofa greindi frá á laugardag höfðu Bandaríkjamenn strax sýnt áhuga á að endurgera myndina.</p>
    <p>Handrit <errorort correct="kvikmyndarinnar" errorinfo="typo,stem,0-1">kvimyndarinnar</errorort> byggir á atburði sem varð árið 1984 en þá sökk skipið Hellisey austur af Heimaey. Fjórir af fimm skipverjum drukknuðu en einum þeirra, <errormorphsyn correct="Guðlaugi Friðþórssyni">Guðlaugur Friðþórsson</errormorphsyn>, tókst að synda sex kílómetra og ná til lands.</p>
    <p>Sagan er átakamikil og segir í dómi <errorlang correct="eng">Hollywood Reporter</errorlang> að senur í fyrrihluta myndarinnar sem gerast úti á sjó séu mjög áhrifamiklar og raunhæfar og minni á bestu verk <errorlang correct="eng">James Cameron</errorlang>, leikstjóra <errorlang correct="eng">Titanic</errorlang> og <errorlang correct="eng">Avatar</errorlang> og <errorlang correct="eng">Wolfgang Petersen</errorlang>, sem meðal annars leikstýrði <errorlang correct="eng">the Perfect Storm</errorlang> og <errorlang correct="tys">Das Boot</errorlang>. Gagnrýnandi <errorlang correct="eng">Hollywood Reporter</errorlang> telur hins vegar myndina missa kraft í seinni hlutanum þar sem Guðlaugur eða Gulli, sem leikinn er af Ólafi Darra Ólafssyni, er kominn í land og þarf að takast á við afleiðingar þess að vera á lífi. Þá segir í dómnum að mynd- og hljóðvinnslu myndarinnar sé framúrskarandi og styðji vel við stórbrotna <errorortreal correct="atburðarásina" errorinfo="cmp,suff,gensg-genpl">atburðarrásina</errorortreal>.</p>
    <p><errorlang correct="eng">New York Times</errorlang> segir í umfjöllun sinni um kvikmyndahátíðina í <errorlang correct="eng">Toronto</errorlang> að tugir mynda á hátíðinni séu <errormorphsyn correct="byggðir">byggðar</errormorphsyn> á raunverulegum atburðum og er þar sérstaklega minnst á sögu Guðlaugs og talað um að ískaldur sjórinn, hvassir steinarnir og óendanlegt svartnætti vofi yfir manninum í sögu um tilveru hans og tómleika.</p>
    <p>Þá er myndin lofuð í hástert á heimasíðu <errorlang correct="eng">Screen Daily</errorlang> en þar segir meðal annars að glæsilegt sjónarspil og draugaleg hljóð miskunnarlausrar náttúrunnar ásamt hrífandi söguþræði ætti að lokka til sín marga áhorfendur.</p>
  </body>
</document>
