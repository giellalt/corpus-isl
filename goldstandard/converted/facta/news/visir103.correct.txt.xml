<document xml:lang="isl" id="no_id"><header><title/><genre code="facta"/><author><unknown/></author><wordcount>286</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/islendingar-stjorna-fyrstu-nyskopunarhelgi-irans/article/2012120919653</errorlang> Fyrsta nýsköpunarhelgi í Íran frá upphafi var haldin á dögunum. Íslendingar voru fengnir til að halda utan um dagskrána. Þeir telja að helgin hafi verið stór viðburður í landinu öllu og mikilvægt fyrir Írana að koma verkefnum af þessum toga af stað.</p>
<p>Kristján Freyr Kristjánsson, framkvæmdastjóri <errorlang correct="eng">Innovit</errorlang> frumkvöðlaseturs, fór út til Íran og stýrði helginni sem fram fór í <error correct="Teheran">Tehran</error> undir yfirskriftinni <errorlang correct="eng">Startup Weekend</errorlang>. „Þau hafa aldrei í landinu haft neins konar viðburð í líkingu við þetta áður," segir hann.</p>
<p>Kristján útskýrir að efnahagur <errormorphsyn correct="Írans">Íran</errormorphsyn> sé fremur bágborinn sem stendur, en Bandaríkjamenn hafa sett <errorort correct="viðskiptaþvinganir" errorinfo="typo,suff,0-2">viðskiptaþvingar</errorort> á landið vegna kjarnorkuáætlana stjórnvalda. Fyrir vikið virka t.d. engin kreditkort í öllu landinu. „Svo þetta er slæmt ástand. En þrátt fyrir það eru töluverð gæði í öllu," segir Kristján. Hópurinn sem sótti nýsköpunarhelgina var óhemju hæfileikaríkur að mati Kristjáns. Hann telur að atburðir sem þessir geti skapað grósku í atvinnulífinu og blásið hæfileikaríkum einstaklingum <errormorphsyn correct="nauðsynlegt sjálfstraust">nauðsynlegu sjálfstrausti</errormorphsyn> í brjóst.</p>
<p>„Við vonum að þetta verði smá kickstart. Að menn sjái hvað hægt er að gera með öðrum og nýjum aðferðum," segir hann. Nýsköpunariðnaður í Íran er óplægður akur að mati Kristjáns og spennandi að koma þess háttar starfsemi í gang.</p>
<p>120 einstaklingar tóku þátt í nýsköpunarhelginni þar sem 70 hugmyndir voru kynntar. Í lok helgar voru 10 bestu hugmyndirnar valdar og allir þátttakendur lögðust á eitt við að gera fullmótaðar viðskiptahugmyndir eða jafnvel alsköpuð smáforrit úr þeim.</p>
<p>Ástæðan fyrir því að Íslendingar voru fengnir til að stýra helginni í þetta sinn er sú að þeir hafa töluverða reynslu af nýsköpunarverkefnum. Einnig er óvenjuerfitt fyrir Bandaríkjamenn að ferðast til <errormorphsyn correct="Írans">Íran</errormorphsyn> og fá vegabréfsáritun þar eins og stendur.</p>
<p>Hér að neðan má sjá stutt myndband sem gert var eftir nýsköpunarhelgina í Íran.</p>
</body></document>
