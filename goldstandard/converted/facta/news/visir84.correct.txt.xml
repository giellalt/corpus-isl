<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="isl" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p><errorlang correct="url">http://visir.is/magnus-hlynur-radinn-til-stodvar-2-og-visis-/article/2012120909283</errorlang> Magnús Hlynur Hreiðarsson fréttamaður hefur verið ráðinn til starfa fyrir fréttastofu Stöðvar 2, Vísis og Bylgjunnar. „Ég er mjög sáttur og sæll að vera kominn á þennan nýja vinnustað eftir að RUV lét mig fara," segir Magnús Hlynur í samtali við Vísi.</p>
    <p>„Það er gaman til þess að vita að Stöð 2 vilji nýta starfskrafta mína. Ég ætla mér að vera duglegur að senda sunnlenskar <errorort correct="sveitafréttir" errorinfo="typo,stem,0-1">sveitaféttir</errorort> og aðrar fréttir af Suðurlandi," bætir hann við. Og Magnúsi líst vel á vinnustaðinn og móttökurnar sem hann hefur fengið. Hann ætlar að láta strax til sín taka. „Fyrsta fréttin mín mun birtast á Stöð 2 í kvöld sem fjallar um bændur og búalið, en ég segi ekki meir," segir hann.</p>
    <p>Magnús Hlynur segist ætla að halda áfram að ritstýra Dagskránni, fréttablaði <errorortreal correct="Suðurlands" errorinfo="cap,stem,s-S">suðurlands</errorortreal> á Selfossi og <errorlang correct="url">dfs.is</errorlang>. „Það mun ekki hafa áhrif á starf mitt fyrir 365," segir hann. „Ég hvet Sunnlendinga til þess að halda áfram að vera duglegir að láta mig vita af skemmtilegum málum sem munu þá vonandi rata í <errorort correct="sjónvarpsfréttir" errorinfo="vow,stem,a-á">sjonvarpsfréttir</errorort> á Stöð 2 eða í fréttir á Bylgjunni og Vísi," segir hann.</p>
    <p>Starfssamningi RÚV við Magnús Hlyn var sagt upp á dögunum. Þingmenn Suðurlandskjördæmis sameinuðust í yfirlýsingu sem send var út í morgun þar sem uppsögninni var mótmælt og í framhaldi kom yfirlýsing frá bæjarráði Hveragerðis. Nú er ljóst að Sunnlendingar þurfa ekki að örvænta því að fréttir Magnúsar Hlyns munu nú birtast á nýjum vettvangi.</p>
  </body>
</document>
