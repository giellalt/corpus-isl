<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="isl" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p><errorlang correct="url">http://visir.is/islenskt-forrit-upplysir-ahorfendur-um-allt-i-kvikmyndinni/article/2012120829947</errorlang> Íslenskt forrit fyrir snjallsíma og tölvur sem fylgist með kvikmyndum um leið og maður horfir á þær og veitir upplýsingar um allt sem kemur þar fyrir er nú í þróun. Fyrirtækið <errorlang correct="eng">Stream Tags</errorlang> sem hannar forritið tók þátt í nýsköpunarverkefninu Startup Reykjavík í sumar og kynnti afraksturinn fyrir fjárfestum á síðasta föstudag. Nú standa yfir viðræður við fjárfesta og aðra sem vilja koma að verkefninu en stefnan er sett á Bandaríkin.</p>
    <p>Óskar Örn Arnarson, forstjóri og stofnandi fyrirtækisins, segir að verkefnið <errorlang correct="eng">Startup</errorlang> Reykjavík hafi verið afar gagnlegt, en með verkefninu fengu 10 fyrirtæki aðstöðu og fjármagn til að vinna að viðskiptahugmyndum sínum. Verkefnið var unnið í samstarfi við Arion banka og <errormorphsyn correct="frumkvöðlasetrin" errorinfo="x">frumkvöðlasetranna</errormorphsyn> <errorlang correct="eng">Innovit</errorlang> og Klak. Fyrirtækin fengu tveggja milljóna króna fjárfestingu frá Arion banka í skiptum fyrir 6% hlutafé í fyrirtækjunum. Auk þess gátu fyrirtækin nýtt sér dýrmætt tengslanet <errorlang correct="eng">Innovit</errorlang> og <errormorphsyn correct="Klaks" errorinfo="x">Klak</errormorphsyn> og fengu aðstoð frá þekktum aðilum í viðskiptalífinu.</p>
    <p>„Það besta við þetta var auðvitað tengslanetið og aðstoðin. Peningarnir voru bara <errorsyn correct="aukabónus" errorinfo="x">auka bónus</errorsyn>," segir Óskar en fyrirtækið var sérstaklega stofnað til að komast inn í <errorlang correct="eng">Startup</errorlang> Reykjavík. Hugmyndin er aftur á móti nokkuð eldri.</p>
    <p>Forritið er hannað fyrir snjallsíma og spjaldtölvur og tengir sig við gagnagrunn á netinu. Þegar einstaklingur horfir á kvikmynd hlustar forritið á hljóðið í myndinni, fylgist með hvað er að gerast og veitir upplýsingar um allt sem hugsast getur í myndinni, t.d. hvaða leikari er á skjánum, hvaða lag er að spilast, hvaða bílategund keyrir <errorort correct="fram hjá" errorinfo="cmp,adv+pp,1-2">framhjá</errorort>, hvar atriðið er tekið eða hvers kyns fötum söguhetjan klæðist. Þannig getur áhorfandinn verið margfalt upplýstari en áður þegar hann horfir á kvikmynd.</p>
    <p>Hugmyndin vakti töluverða athygli þegar fyrirtækin sem tóku þátt í <errorlang correct="eng">Startup</errorlang> Reykjavík sýndu afrakstur sinn á föstudaginn var. Í kjölfarið eru margs konar <errorort correct="samningaviðræður" errorinfo="infl">samningarviðræður</errorort> hafnar en Óskar getur lítið gefið upp um þær á þessum tímapunkti. Hugmyndin verður kynnt erlendis fljótlega og um leið og forritið verður tilbúið verður stefnan sett á Bandaríkin.</p>
    <p>Óskar segir að vissulega þurfi töluvert stóran gagnagrunn svo forritið gangi upp. „Þetta er samt ekki jafnmikið vandamál og fólk heldur. Það er til svo mikið af gagnagrunnum á netinu, t.d. byssur í bíómyndum eða bílar í bíómyndum. Forritið mun bara keyra þessa gagnagrunna saman," segir hann.</p>
  </body>
</document>
