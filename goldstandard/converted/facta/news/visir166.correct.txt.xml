<document xml:lang="isl" id="no_id"><header><title/><genre code="facta"/><author><unknown/></author><wordcount>261</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/bolungarvik-stefnir-fyrirtaekjum-vegna-skemmda/article/2012309249973</errorlang> „Við höfum ákveðið að stefna þeim aðilum sem að málinu koma. Við höfum reynt að ná sáttum en það hefur ekki gengið,“ segir Elías Jónatansson bæjarstjóri í Bolungarvík, en bæjarstjórn Bolungarvíkurkaupstaðar ákvað á fundi sínum í síðustu viku að höfða mál gegn fimm fyrirtækjum vegna skemmda sem urðu á snjóflóðavarnargörðum undir Traðarhyrnu í september árið 2009.</p>
<p>Í september 2009 tók að hrynja úr bakhlið snjóflóðavarnargarðsins sem snýr að Traðarhyrnu og var í kjölfarið ákveðið að stöðva framkvæmdirnar. Stór kafli af útvegg varnargarðsins hrundi, en net með grjóthleðslu gaf sig sem varð til þess að hrunið átt sér stað. Þá þurfti að <errorort correct="fjarlægja" errorinfo="vow,stem,á-a">fjárlægja</errorort> styrkta fyllingu sem hafði verið komið fyrir og hefja verkið að nýju, með endurbættu og endurhönnuðu styrktarkerfi.</p>
<p>Strax í kjölfar tjónsins voru kallaðir til óháðir sérfræðingar sem unnu matsgerð um hvað hefði farið úrskeiðis í hönnun eða framkvæmd verksins og skiluðu þeir niðurstöðu í nóvember 2009. Fyrirtækið Maccaferri hafnaði þá allri bótaskyldu vegna hrunsins. Dómkvaddir matsmenn voru skipaðir í apríl 2010 af Héraðsdómi Reykjavíkur og skiluðu þeir sinni niðurstöðu í desember 2010.</p>
<p>„Í kjölfar þess að ekki reyndist unnt að ná samkomulagi við matsþola <errormorphsyn correct="byggðu">byggt</errormorphsyn> á matsgerðinni hefur verið ákveðið að birta þeim aðilum stefnu sem taldir eru bera ábyrgð á tjóninu,“ segir Elías, en fyrirtækin fimm sem um ræðir eru <errorlang correct="ita">Officine Maccaferri</errorlang>, Ósafl, <errorlang correct="eng">Marti Contractors</errorlang>, Íslenskir aðalverktakar og Efla verkfræðistofa. Að sögn Elíasar hafa sáttafundir átt sér stað en þeir hafa ekki skilað <errorort correct="árangri" errorinfo="typo,suff,1-0">árangari</errorort>. „Þetta er í raun úrslitakostur þar sem samningaleiðin hefur ekki reynst fær þrátt fyrir ítrekaðar tilraunir Framkvæmdasýslu ríkisins og lögfræðinga sveitarfélagsins“, segir Elías.</p>
</body></document>
