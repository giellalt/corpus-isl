<document xml:lang="isl" id="no_id"><header><title/><genre code="facta"/><author><unknown/></author><wordcount>204</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/hustokumadur-fangelsadur-i-fyrsta-sinn/article/2012120928903</errorlang> Rúmlega tvítugur maður var nýverið dæmdur til fangelsisvistar í Bretlandi fyrir að gera hús sem hann átti ekki að dvalarstað sínum. Þetta er í fyrsta sinn sem hústökumaður er dæmdur eftir nýrri löggjöf um hústökur sem tók gildi 1. september í ár í landinu.</p>
<p>Það var <errorlang correct="eng">Alex Haigh</errorlang> sem var dæmdur til 12 vikna fangelsisvistar fyrir hústöku en frá þessu er greint í breska blaðinu <errorlang correct="eng">The Guardian</errorlang>. Breska lögreglan handtók <errorlang correct="eng">Haigh</errorlang> ásamt tveimur öðrum í íbúð á <errorlang correct="eng">Cumberland Street</errorlang> í byrjun september. Þeir voru allir ákærðir fyrir hústöku, <errorlang correct="eng">Haigh</errorlang> hefur þegar verið sakfelldur en hinir tveir bíða dóms.</p>
<p>Löggjöfin sem um ræðir gerir hústökur refsiverðar, þ.e. að slá eign sinni á hús sem standa auð eða gera þau að dvalarstað sínum. Hér eftir liggur allt að sex mánaða fangelsi eða fimm þúsund punda sekt við hústökum í Bretlandi.</p>
<p>Talsmenn samtaka hústökufólks segja lögin ósanngjörn. ,,Þetta er sorgardagur í sögu þjóðar okkar, þegar ungur, ómótaður einstaklingur er settur í fangelsi fyrir það eitt að reyna að hafa þak yfir höfuðið,'' sagði <errorlang correct="eng">Rueben Taylor</errorlang>, frá samtökunum þegar hann heyrði af dómnum. ,,Raunverulegi glæpurinn eru þær 930 þúsund íbúðir sem standa auðar <errorort correct="víðs vegar" errorinfo="cmp,adj+adv,1-2">víðsvegar</errorort> um Bretland, ekki fólkið sem reynir að koma þeim aftur í notkun.''</p>
</body></document>
