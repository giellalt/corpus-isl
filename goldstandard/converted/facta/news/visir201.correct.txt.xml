<document xml:lang="isl" id="no_id"><header><title/><genre code="facta"/><author><unknown/></author><wordcount>240</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/lata-reyna-a-verdtrygginguna-fyrir-domstolum/article/2012120928881</errorlang> Verkalýðsfélags Akraness ætlar að láta á það reyna fyrir dómstólum hvort að verðtryggingin stenst lög. Formaður félagsins segir það eitt brýnasta hagsmunamál íslenskrar alþýðu að tekið verði á verðtryggingunni.</p>
<p>Stjórn og trúnaðarráð félagsins ákváðu þetta á fundi sínum í gærkvöldi. Félagið hafið áður látið gera lögfræðilegt álit á því hvort að verðtryggingin <errorort correct="standist" errorinfo="typo,suff,0-1">standis</errorort> íslensk lög og var niðurstaða sú að verulegur vafi léki á því. Vilhjálmur Birgisson er formaður Verkalýðsfélags Akraness.</p>
<p>„Við erum að átta okkur á því að íslensk stjórnvöld þau ætla sér ekkert að gera hvað varðar þennan stökkbreytta höfuðstól verðtryggðra lána. Það á ekkert að gera neitt í þessu, það á ekkert að leiðrétta þessi lán og á þeirri forsendu þá viljum við líka láta kanna það hvort að þetta standist lög eða ekki. Því það er ekki hægt að horfa upp á það að þessi lán sem eru búin að hækka frá 1. janúar 2008, verðtryggð húsnæðislán, um 400 milljarða króna, þetta er bara svo mikið óréttlæti og annað slíkt að á þessu verður að taka," segir Vilhjálmur.</p>
<p>Félagið kostar málareksturinn. Vilhjálmur segir að verið sé að finna mál sem <errormorphsyn correct="verði">verið</errormorphsyn> látið reyna á fyrir dómstólum og telur hann að stefna liggi fyrir innan nokkurra vikna. Þá segir hann að óskað verði eftir flýtimeðferð fyrir dómstólum.</p>
<p>„Þetta er eitt brýnasta hagsmunamál íslenskrar alþýðu það er verðtryggingin og að á henni verði tekið og þetta óréttlæti verði stöðvað í eitt skipti fyrir öll," segir Vilhjálmur Birgisson.</p>
</body></document>
