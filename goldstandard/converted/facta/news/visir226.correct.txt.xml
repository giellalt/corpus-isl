<document xml:lang="isl" id="no_id"><header><title/><genre code="facta"/><author><unknown/></author><wordcount>333</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/faest-sveitarfelog-hafa-utbuid-vidbragdsaaetlun-vid-grodureldum/article/2012120929022</errorlang> Fæst sveitarfélög hafa sett sér viðbragðsáætlanir vegna hugsanlegra gróðurelda þrátt fyrir tilmæli Mannvirkjastofnunar í þá átt. Forstjóri Mannvirkjastofnunar segir að fullt tilefni sé til að útbúa viðbragðsáætlanir af þessum toga enda aukist hætta á gróðureldum stöðugt í takt við hlýnandi veðurfar og breytingar í landbúnaði.</p>
<p>Eftir gróðureldana á Mýrum árið 2006 var ráðist í umfangsmikið forvarnarstarf hjá Mannvirkjastofnun. „Þetta var svona stóra <errorlex correct="foreign,eng">Wakeup callið</errorlex>," segir Björn Karlsson, forstjóri Mannvirkjastofnunar, en eldarnir brunnu á yfir 70 ferkílómetra svæði og ollu miklu tjóni. Eftir eldana var gripið til ferþættra aðgerða.</p>
<p>Viðbragðsáætlanir Þar má fyrst telja að Mannvirkjastofnun samdi <errorort correct="fyrirtaks" errorinfo="typo,suff,1-0">fyrirtakst</errorort> viðbragðsáætlun fyrir Skorradal vegna mögulegra gróðurelda þar. Viðbragðsáætlunin var svo send sem fyrirmynd til allra sveitarfélaga landsins sem áttu í kjölfarið að semja svipaða áætlun fyrir sitt svæði.</p>
<p>„Það verður að segjast eins og er að fæst sveitarfélögin hafa gert það," segir Björn og telur það í sjálfu sér skiljanlegt enda sé mikið mál að semja viðbragðsáætlun af þessum toga. Hann bendir hins vegar á að með hlýnandi veðráttu og breyttum búnaðarháttum aukist hættan á gróðureldum og því sé fullt tilefni til að setja slíkar viðbragðsáætlanir fyrir gróðursæl sveitarfélög, sérstaklega þar sem sumarhúsabyggð er. Ef slík viðbragðsáætlun hefði verið til staðar í Súðavík er ekki útilokað að hægt hefði verið að afstýra hluta tjónsins sem varð af gróðureldunum sem loguðu þar í sumar. Tjónið nemur um 20 milljónum króna og lendir að miklu leyti á Súðavík.</p>
<p>Sérhönnuð fata og fræðslurit Hin atriðin sem tekin voru í gegn eftir gróðureldana á Mýrum voru í fyrsta lagi að skrifa umfangsmikið fræðslurit um gróðurelda og viðbrögð við þeim. Ritið var um hundrað síður og því var dreift til allra slökkviliða landsins. Í öðru lagi var keypt sérhönnuð fata til að slökkva gróðurelda fyrir þyrlur <errorort correct="Landhelgisgæslunnar" errorinfo="meta,suff,an-na">Landhelgisgæslunanr</errorort>. Í þriðja lagi er sem stendur verið að hanna kerfi í samvinnu við Veðurstofuna og Háskóla Íslands sem á að styðjast við <errorsyn correct="veðurathuganir">veður athuganir</errorsyn> og loftslagsskilyrði og segja þannig fyrir um hvar hætta er á að gróðureldar kvikni. Kerfið er enn í þróun.</p>
</body></document>
