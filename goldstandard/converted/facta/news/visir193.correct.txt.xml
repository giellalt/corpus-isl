<document xml:lang="isl" id="no_id"><header><title/><genre code="facta"/><author><unknown/></author><wordcount>135</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/kaninan-hefur-ekki-thegnrett-i-natturu-islands/article/2012120928809</errorlang> Náttúrufræðistofnun Íslands telur kanínu ekki hluta af dýraríki Íslands heldur sé hún „framandi tegund sem beri að útrýma í villtri náttúru <errorort correct="landsins" errorinfo="typo,suff,0-1">landsin</errorort>". Þetta kemur fram á vefsíðu stofnunarinnar.</p>
<p>Í Fréttablaðinu í gær var fjallað um álit sérfræðings hjá Náttúrufræðistofnun sem taldi að kanínur væru orðnar hluti af fánu landsins. Þetta er ekki í samræmi við mat stofnunarinnar sjálfrar sem segir á heimasíðu sinni að umræddur sérfræðingur hafi þarna <errorortreal correct="viðrað" errorinfo="typo,stem,0-1">viðað</errorortreal> persónulegar skoðanir sínar.</p>
<p>„Undanfarin ár hefur kanínum víða verið sleppt hér á landi úr vörslu manna og þær náð að lifa af og fjölga sér vegna hlýnandi loftslags. Þetta tímabundna ástand veitir þeim þó ekki neinn þegnrétt í villtri fánu landsins," segir á síðu stofnunarinnar. Stofnunin tekur því ekki undir skoðanir sérfræðingsins en telur kanínuna ágenga tegund og víða sé talið rétt að útrýma henni.</p>
</body></document>
