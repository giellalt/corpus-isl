<document xml:lang="isl" id="no_id"><header><title/><genre code="facta"/><author><unknown/></author><wordcount>363</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/viglundur--arion-gerdi-lista-yfir-fyrirtaeki-til-ad-hafa-avinning-af/article/2012120829918</errorlang> Ljóst er að skuldunautum Arion banka var mismunað í uppgjöri við bankann eftir efnahagshrunið, segir Víglundur Þorsteinsson, fyrrverandi forstjóri BM Vallár. Hann segir að stjórnvöld hafi ekki farið eftir reglum neyðarlaganna, sem ríkisstjórn Geirs H. <errorsyn correct=" setti" errorinfo="x">Haarde</errorsyn>. Líklegt sé að ráðherrar í ríkisstjórn Jóhönnu Sigurðardóttur og Steingríms J. Sigfússonar, einstakir starfsmenn nýju bankanna og skilanefnda hafi gerst brotlegir við ýmis ákvæði íslenskra laga.</p>
<p>Víglundur boðaði til blaðamannafundar á Höfðatorgi klukkan hálftvö í dag þar sem hann ræddi stöðu mála. „Í skýrslu fjármálaráðherra um endurreisn viðskiptabankanna, sem birt var í mars 2011 er lýst atburðarás sem stangast á við reglur neyðarlaganna. Þetta varð til þess að undirritaður hóf eftirgrennslan um mál sem fjallað er um í skýrslunni," segir hann.</p>
<p>Víglundur segir að eftir að fjármálaráðuneytið neitaði að veita umbeðnar upplýsingar hafi verið leitað til Úrskurðarnefndar um upplýsingamál sem hafi synjað sér um aðgang að samningum um endurmat á lánasöfnum sem færð voru úr Kaupþingi hf. yfir í Arionbanka. Úrskurðurinn staðfesti hins vegar að í Arionbanka var gerður listi yfir skuldara sem vinna skyldi á til ávinnings fyrir skilanefndina. „Sú vinna fór fram að frumkvæði og undir verkstjórn ríkisstjórnar Jóhönnu og Steingríms. Þá staðfestir úrskurðurinn að á listanum var meðal annarra að finna nafn fyrirtækis míns B.M. Vallár <errorort correct="hf." errorinfo="abp,0-1">hf</errorort>," segir hann.</p>
<p>Víglundur segir að staða Gamla Kaupþings gagnvart Nýja Kaupþingi hafi verið miklu verri en staða hinna gömlu bankanna samkvæmt skýrslu fjármálaráðherra. Skilanefnd Kaupþings hafi skuldað nýja bankanum 38 milljarða en í hinum bönkunum hafi staðan verið sú að nýju bankarnir skulduðu þeim gömlu. Í skýrslunni sé því lýst hvernig íslenska ríkið afhenti skilanefnd Kaupþings, sem fulltrúa erlendra kröfuhafa, nýja bankann og <errormorphsyn correct="gaf" errorinfo="x">gefið</errormorphsyn> þeim veiðileyfi á skuldara til að láta þá standa undir skuldum skilanefndarinnar. Til að ná árangri sé ljóst {}¥(x|að) ekkert jafnræði hafi verið gagnvart skuldurum heldur hafi verið sótt að þeim sem fengur var í, einstaklingum jafnt sem fyrirtækjum.</p>
<p>Með þessu verklagi sé líklegt að ráðherrar, einstakir starfsmenn nýju bankanna og skilanefndanna hafi gerst brotlegir við ýmis ákvæði íslenskra laga sem refsingar eru lagðar við.</p>
<p>Víglundur segir að full ástæða sé til þess að þetta mál verði <errormorphsyn correct="skoðuð" errorinfo="x">skoða</errormorphsyn> mun betur og hann hafi þegar óskað skriflega eftir nánari upplýsingum frá fjármálaráðuneytinu.</p>
</body></document>
