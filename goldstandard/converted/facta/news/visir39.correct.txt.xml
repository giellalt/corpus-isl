<document xml:lang="isl" id="no_id"><header><title/><genre code="facta"/><author><unknown/></author><wordcount>408</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/fellaini-stal-svidsljosinu-i-sigri-a-manchester-united/article/2012120829927</errorlang> <errorlang correct="eng">Marouane Fellaini</errorlang> skoraði eina mark leiksins þegar <errorlang correct="eng">Everton</errorlang> vann sanngjarnan 1-0 sigur á <errorlang correct="eng">Manchester United</errorlang> í lokaleik fyrstu umferðar ensku úrvalsdeildarinnar í knattspyrnu á <errorlang correct="eng">Goodison Park</errorlang> í kvöld. Nýjasti liðsmaður <errorlang correct="eng">United</errorlang>, <errorlang correct="dut">Robin van Persie</errorlang>, byrjaði á bekknum en <errorlang correct="eng">Sir Alex Ferguson</errorlang> ákvað að tefla fram <errorlang correct="eng">Nani</errorlang> og <errorlang correct="eng">Danny Welbeck</errorlang> <errormorphsyn correct="hvorum" errorinfo="x">hvor</errormorphsyn> sínum megin við <errorlang correct="eng">Wayne Rooney</errorlang> í framlínu <errorlang correct="eng">United</errorlang>. Skemmst er frá því að segja að það virkaði ekki.</p>
<p>Heimamenn í <errorlang correct="eng">Everton</errorlang> voru mun ákveðnari frá fyrstu mínútu og fengu bestu færin í fyrri hálfleik. <errorlang correct="eng">David de Gea</errorlang>, besti leikmaður gestanna, varði með tilþrifum bæði frá <errorlang correct="eng">Leon Osman</errorlang> af stuttu færi og aukaspyrnu <errorlang correct="eng">Leighton Baines</errorlang>. Þá setti <errorlang correct="eng">Fellaini</errorlang> boltann í stöngina af stuttu færi en markalaust var í leikhléi. Síðari hálfleikur hófst á svipuðum nótum og þeim fyrri lauk. <errorlang correct="eng">Leon Osman</errorlang> átti hörkuskot í slá eftir undirbúning <errorlang correct="eng">Fellaini</errorlang> áður en heimamenn náðu forystunni. <errorlang correct="eng">Fellaini</errorlang> skallaði þá boltann af krafti í netið eftir hornspyrnu en <errorlang correct="eng">Michael Carrick</errorlang>, sem hafa átti gætur á Belganum stæðilega, leit illa út í markinu. <errorlang correct="eng">Carrick</errorlang> stóð vaktina í vörninni í fjarveru <errorlang correct="eng">Rio Ferdinand</errorlang>. Ljóst er að það veikir varnarleik <errorlang correct="eng">United</errorlang> til muna í föstum leikatriðum að hafa ekki tvo sterka skallamenn til þess að berjast um boltann í háloftunum. Eftir markið féllu heimamenn langt aftur á völlinn og vörðust á síðasta þriðjungi vallarins. <errorlang correct="eng">Phil Jagielka</errorlang> bjargaði á línu en annars var lítil hætta við mark heimamanna þrátt fyrir að gestirnir héldu boltanum lengst af. <errorlang correct="dut">Van Persie</errorlang> kom <errorort correct="inn á" errorinfo="cmp,adv+pp,1-2">inná</errorort> um miðjan hálfleikinn en komst aldrei í takt við leikinn. Færin voru af skornum skammti og fyrirgjafir höfnuðu ýmist á fyrsta varnarmanni, voru of háar eða fóru beint í fangið á <errorlang correct="eng">Tim Howard</errorlang> í marki <errorlang correct="eng">Everton</errorlang>. Howard var einn þriggja fyrrverandi leikmanna <errorlang correct="eng">United</errorlang> sem gátu fagnað sætum sigri á <errorlang correct="eng">Goodison Park</errorlang> í kvöld. <errorlang correct="eng">Danny Gibson</errorlang> og <errorlang correct="eng">Phil Neville</errorlang> stóðu vaktina á miðjunni og leiðist væntanlega ekki í kvöld. Það er áhyggjuefni fyrir <errorlang correct="eng">Sir Alex Ferguson</errorlang> hve illa hans mönnum gekk að skapa sér færi í leiknum í kvöld. <errorlang correct="jap">Shinji Kagawa</errorlang> komst ágætlega frá leiknum og lagði upp færi fyrir <errorlang correct="eng">Danny Welbeck</errorlang> í fyrri hálfleik. Englendingnum voru þó mislagðir fætur líkt og kollegum hans í liði gestanna og var á endanum skipt af velli fyrir <errorlang correct="dut">van Persie</errorlang>. <errorlang correct="eng">David Moyes</errorlang>, stjóri <errorlang correct="eng">Everton</errorlang>, getur verið ánægður með sína menn sem eru ekki þekktir fyrir að hefja leiktíðir af krafti. Liðið tapaði aðeins tveimur af síðustu sextán leikjum sínum á síðustu leiktíð og hefur tímabilið á besta mögulega hátt.</p>
</body></document>
