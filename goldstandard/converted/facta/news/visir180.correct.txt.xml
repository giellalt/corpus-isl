<document xml:lang="isl" id="no_id"><header><title/><genre code="facta"/><author><unknown/></author><wordcount>215</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://www.visir.is/bradalungnabolgan-smitast-ekki-audveldlega/article/2012120928770</errorlang> Nýtt afbrigði bráðalungnabólgu smitast ekki jafn auðveldlega á milli manna og áður var talið, að sögn sérfræðinga frá Alþjóðaheilbrigðisstofnuninni. Minnst einn er þegar látinn vegna veirunnar.</p>
<p>Um er að ræða svonefnda kórónaveiru sem greindist nýverið og svipar mjög til lungnabólgunnar HABL sem kom fram í Kína í febrúar 2002, eða SARS eins og hún kallast á ensku. Sú sýking varð að heimsfaraldri og á áttunda hundrað manns létust.</p>
<p>BBC hefur fjallað ítarlega um nýja afbrigðið síðustu daga. Þar kemur fram að tveir menn á Arabíuskaga veiktust nýverið af veirunni. Annar þeirra lést í <errorlex correct="Sádi-Arabíu" errorinfo="foreign,eng">Saudi-Arabíu</errorlex>, og er það eina staðfesta dauðsfallið vegna veirunnar. Hinn maðurinn var fluttur alvarlega veikur á sjúkrahús í Englandi. Þeir þjáðust báðir af nýrnabilun.</p>
<p>Þá óttuðust heilbrigðisyfirvöld í Danmörku að veiran hefði greinst þar og voru fimm manns settir í sóttkví. Komið hefur í ljós að þeir voru ekki með þessa tilteknu veiru.</p>
<p>Alþjóðaheilbrigðisstofnunin fylgist náið með útbreiðslu veirunnar. Enn hefur verið talið ástæða til að setja hömlur á ferðir til <errorlex correct="Sádi-Arabíu" errorinfo="foreign,eng">Saudi Arabíu</errorlex> eða <errorlex correct="Katar" errorinfo="foreign,eng">Quatar</errorlex>. Stofnunin vinnur þó náið með þarlendum yfirvöldum vegna þess að á næstunni flykkjast pílagrímar til Mekka vegna árlegar trúarhátíðar.</p>
<p>Ítarlegar rannsóknir fara fram á veirunni og fyrstu niðurstöður benda til þess að hún eigi uppruna sinn í dýrum, og hagi sér á annan hátt en HABL<errorlex correct=".">:</errorlex></p>
</body></document>
