<document xml:lang="isl" id="no_id"><header><title/><genre code="facta"/><author><unknown/></author><wordcount>167</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang>http://www.visir.is/veittust-ad-logreglumonnum/article/2012120929617<correct>url</correct></errorlang> Töluverður erill var hjá lögreglunni á höfuðborgarsvæðinu í nótt. Tveir menn voru handteknir í Pósthússtræti eftir að þeir veittust að lögreglumönnum. Mennirnir höfðu verið að slást hvor við <errorort>annann<correct errorinfo="con,suff,nn-n">annan</correct></errorort> og þegar lögreglan skarst í leikinn til að stilla til friðar snerust þeir báðir gegn lögreglumönnunum. Einn lögreglumaðurinn fékk högg í höfuðið og var sendur á slysadeild. Þegar búið var að koma mönnunum í járn bar þriðja aðilann að garði. Sá réðist að þeim handtekna sem var í tökum lögreglu. Þriðji maðurinn var því handtekinn líka, en mennirnir þekktust allir.</p>
<p>Þá var ráðist á mann á Bókhlöðustíg og sparkað ítrekað í hann liggjandi. Árásarmennirnir komust undan en fórnarlambið kannaðist við annan aðilann. Árásin tengdist rifrildum fyrr um kvöldið á skemmtistað.</p>
<p>Laust fyrir fjögur spurðist af manni sem lá á Hverfisgötu meðvitundarlaus eftir líkamsárás. Sjúkrabifreið var send á staðinn en fórnarlambið var komið til meðvitundar þegar sjúkrabíllinn kom á vettvang. Ekki er vitað um gerendur. Sjúkraflutningamenn fóru í 24 útköll í nótt. Þar af var um helmingur forgangsútköll.</p>
</body></document>
