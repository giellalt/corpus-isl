<document xml:lang="isl" id="no_id"><header><title/><genre code="facta"/><author><unknown/></author><wordcount>226</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang>http://visir.is/borgin-storhuga-i-stigagerd/article/2012120928836<correct>url</correct></errorlang> Reykjavíkurborg hefur hrundið af stað átaki í að bæta aðstöðu fyrir hjólandi og gangandi vegfarendur. Markmiðið er að Reykjavík verði framúrskarandi hjólaborg.</p>
<p>Í ár hefur víða verið unnið að stígagerð í borginni en verkin eru mislangt á veg komin. Sem dæmi um framkvæmdir sem eru í burðarliðnum er nýr hjólastígur frá Hlemmi, meðfram Laugavegi og Suðurlandsbraut inn að Elliðaárósum. Stígurinn er óðum að taka á sig mynd og í vikunni var hluti hans malbikaður eins og sést á myndinni hér að ofan. Nokkuð er þó í að stígurinn verði tilbúinn enda á eftir að byggja tvær brýr ásamt tengileið yfir ósa <errorort>Elliðaráa<correct errorinfo="typo,stem,1-0">Elliðaáa</correct></errorort> við Geirsnefið. Einnig má nefna nýja stíga meðfram Vesturlandsvegi milli sveitarfélaganna Reykjavíkur og Mosfellsbæjar. Þegar þeir verða tilbúnir verður komin samfelld tenging frá Mosfellsbæ niður í miðborgina.</p>
<p>Í sumar voru hjólastígar í Fossvogi einnig breikkaðir og skilið milli hjólaumferðar og gangandi vegfarenda.</p>
<p>Nú er einnig til skoðunar að gera nýja hjólaleið eða bæta eldri leið yfir Elliðaárnar enda hefur hjólaumferð þar farið ört vaxandi. Hugmyndirnar verða teknar til skoðunar í vetur. Loks stendur yfir samkeppni um hönnun hjólastanda og hjólastíga. Skilafrestur er þegar runninn út en tilkynnt verður um úrslit í keppninni þann 3. október.</p>
<p>Öllum má því vera ljóst að Reykjavíkurborg er umhugað um samgönguvenjur íbúa sinna og reynir sitt besta til að gera fólki kleift að hjóla milli staða í <errorort>borginn<correct errorinfo="typo,suff,0-1">borginni</correct></errorort>.</p>
</body></document>
