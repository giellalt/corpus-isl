<document xml:lang="isl" id="no_id"><header><title/><genre code="facta"/><author><unknown/></author><wordcount>176</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://www.visir.is/hert-oryggisgaesla-vegna-randyrrar-bokar/article/2012120929701</errorlang> Stærsta og dýrasta bók sem nú er fáanleg á almennum bókamarkaði á Íslandi, hátíðarútgáfa Íslenskra fugla eftir Benedikt Gröndal, er nú í fyrsta sinn til sýnis fyrir almenning í Eymundsson í Smáralind. Af því tilefni hefur öryggisgæsla verið hert í versluninni og starfsmenn hafa á bókinni sérstakar gætur.</p>
<p>Bókin kostar 230.000 krónur fullu verði og aðeins eru gefin út 100 tölusett eintök. Hún er bundin í sérsútað sauðskinn frá verksmiðju Loðskinns á Sauðárkróki, <errorort correct="handbundin" errorinfo="typo,stem,0-1">handbunin</errorort> af Ragnari Eiríkssyni bókbindara og er í sérsmíðuðum viðarkassa. Enn eru tæplega 50 eintök af bókinni fáanleg.</p>
<p>Benedikt Gröndal teiknaði myndirnar í bókina í kringum aldamótin 1900, alls 100 myndir af öllum fuglum sem hann vissi til að sést hefðu á Íslandi. Handritið var aldrei gefið út og var geymt í læstum skjalaskáp Náttúrufræðistofnunar Íslands í meira en hálfa öld. Bókin kom út í útgáfu fyrir almenning árið 2011 hjá bókaútgáfunni <errorlang correct="lat">Crymogeu</errorlang> í samstarfi við Náttúrufræðistofnun Íslands. Hátíðarútgáfan er endurgerð upprunalega handritsins og geymir auk allra fuglateikninga Benedikts líka listilega handskrifaðan texta hans auk skýringa og eftirmála Kristins Hauks Skarphéðinssonar, fuglafræðings.</p>
</body></document>
