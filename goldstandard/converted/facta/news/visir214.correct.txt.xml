<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="isl" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p><errorlang correct="url">http://visir.is/-aefir-eins-lengi-og-likaminn-leyfir-/article/2012309289980</errorlang> Dýrfirðingurinn Karen Lind Richardsdóttir vann sigur á Íslandsmeistaramótinu í fitness um síðustu páska og með því öðlaðist hún þáttökurétt á einu virtasta <errorlex correct="foreign,eng">fitness</errorlex> og vaxtarræktarmóti heims, <errorlang correct="eng">Arnold Classic</errorlang>. Karen heldur til Spánar í byrjun október en mótið verður haldið í Madrid 12. október nk. Eftir langt tímabil stífra æfinga þar sem hún tónar líkamann og byggir upp vöðvamassa hefst nú svokallaður niðurskurður, þar sem fita og vökvi eru þvinguð í burtu með ýmsum aðferðum. „Ég er að byrja niðurskurðinn núna, þá borða lítið af kolvetni, mikinn fisk, kjúkling og eggjahvítur. Þegar nær dregur klippi ég meira af <errorort correct="mataræðinu" errorinfo="typo,stem,2-1">matarræðinu</errorort> og svo fara síðustu dagarnir fyrir mót í vatnslosun,“ segir Karen.</p>
    <p>En <errorort correct="af hverju" errorinfo="cmp,pp+que,1-2">afhverju</errorort> fitness? „Ég hef alltaf haft mikinn áhuga á líkamsrækt og verið virk í hreyfingu. Í nóvember á síðasta ári var ég að skoða myndir og fylltist þá af einhverju <errorlang correct="eng">„poweri“</errorlang> til að fara á fullt í þetta.“ Karen segir mikilvægt að undirbúa sig vel andlega fyrir jafn stór átök fyrir líkamann og svona keppni getur orðið. „Ef maður er ekki með kollinn í lagi, getur maður ekki náð árangri í þessu sporti. Samkeppnin er mjög hörð og mótið sem ég er að fara á er mjög stórt og Evrópumeistararnir í greininni eru allir þarna. Ég er í raun bara („amatör“) þarna úti en fæ að upplifa margt og held að þetta verði rosalega góð reynsla fyrir mig og viðurkenning.“</p>
    <p>Margir eru í stífu prógrammi með þjálfara í marga mánuði <errorort correct="fyrir" errorinfo="typo,stem,0-1">fyri</errorort> <errorort correct="mót" errorinfo="typo,stem,1-0">rmót</errorort>. Karen æfir upp á eigin spýtur en fær aðstoð frá hinum og þessum í tengslum við mótin. „Ég er bara að þjálfa sjálf en kærastinn <errorort correct="minn" errorinfo="typo,stem,3-2">minnn</errorort> hefur hjálpað mér með prógram og svo hef ég leitað til fólks sem hefur verið lengur í þessu en ég og fæ leiðbeiningar og stuðning úr ýmsum áttum,“ segir Karen, og bætir við að hún sé í þessu <errorort correct="fyrir" errorinfo="typo,stem,0-1">fyri</errorort> framtíðina og ætlar sér ekki að hætta í sportinu á <errorsyn correct="næstunni.">næstunni</errorsyn> „Ég verð í fitness eins lengi og líkaminn leyfir.“</p>
  </body>
</document>
