<document xml:lang="isl" id="no_id"><header><title/><genre code="facta"/><author><unknown/></author><wordcount>266</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang>http://visir.is/thorf-a-almennilegri-medferd-fyrir-fanga-med-afengissyki/article/2012120829919<correct>url</correct></errorlang> Helsta heilbrigðisvandamál fanga á Íslandi er áfengis- og vímuefnasýki. Þetta segir Gunnar Smári Egilsson, formaður SÁÁ. Áætlað er að 75-85% fanga séu <errormorphsyn>haldnir<correct errorinfo="x">haldin</correct></errormorphsyn> sjúkdómnum og langfæstir þeirra hafa aðgang að læknaþjónustu vegna vandans.</p>
<p>„Þá er spurningin hvað er gert fyrir þessa menn inni á fangelsum," segir Gunnar og útskýrir að á <errorsyn>Litla Hrauni<correct errorinfo="x">Litla-Hrauni</correct></errorsyn> sé svokallaður meðferðargangur. „En það eru bara fangelsisyfirvöld sem reka hann. Þetta er í raun engin meðferð. Þarna eru engir læknar eða heilbrigðisstarfsmenn. Þetta er jafnfáránlegt og ef fangaverðirnir væru að framkvæma skurðaðgerðir," segir Gunnar og telur að fangelsisyfirvöldum myndi tæplega detta í hug að reka heilbrigðisþjónustu á neinu öðru sviði en þessu. Það bendi til þess að alkóhólismi sé viðurkenndur sem sjúkdómur í orði en ekki á borði.</p>
<p>„Þetta er stærsta heilbrigðisvandamál fanga á Íslandi og allir sem koma að þessum málum vita það," segir Gunnar og telur vanta aðgerðir gegn því.</p>
<p>„Það mætti t.d. reka lokaða meðferð inni á fangelsunum," segir hann.</p>
<p>„Svo myndum við líka vilja skoða meðferð sem valkost við refsivist," segir Gunnar en með því á hann við að dæmdir glæpamenn geti valið um að vera lokaðir í fangelsi eða fara í meðferð. „Þá myndu fangar þurfa að gangast undir <errorort>öklaband<correct errorinfo="con,stem,1-2">ökklaband</correct></errorort> og þvagprufur. Svo yrðu þeir í meðferð inni á Vernd og ef þeir myndu rjúfa skilyrðin yrðu þeir settir í fangelsi," segir Gunnar og telur að með þessu mætti spara gríðarlegar fjárhæðir.</p>
<p>Gunnar segir staðreynd að áfengisneysla leiði til afbrota. „Og það þarf að fá viðurkenningu á því," segir hann í viðtalsþættinum Klinkinu á Vísi þar sem hann ræddi við Magnús Halldórsson um ýmsar hliðar alkóhólisma.</p>
</body></document>
