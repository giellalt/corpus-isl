<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="isl" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="nno"><errorlang correct="url">http://www.visir.is/hasar-i-framsokn-/article/2012120929600</errorlang> Birgir Guðmundsson, stjórnmálafræðingur, segir að Sigmundur Davíð Gunnlaugsson, formaður Framsóknarflokksins, og Höskuldur Þórhallsson, framsóknarmaður, eigi í átökum sem lítið sé reynt að fela.</p>
    <p>Þetta kom fram á fréttasíðunni Vikudegi en þar fjallar Birgir um fréttir gærdagsins þar sem Sigmundur tilkynnti að hann <errorort correct="hygðist" errorinfo="infl">hyggðist</errorort> bjóða sig fram fyrir Norðausturkjördæmi í komandi Alþingiskosningum. Höskuldur hafði degi áður lýst áhuga sínum á því að leiða flokkinn í kjördæminu. Birkir Jón Jónsson, varaformaður, stígur til hliðar og því verða það Sigmundur og Höskuldur sem berjast um fyrsta sætið.</p>
    <p>„Þeir hafa ekkert rætt þessi framboðsmál sín á milli og samtalið á sér stað í beinni útsendingu fjölmiðla," segir Birgir og þykir það benda til átaka.</p>
    <p>Birgir segir merkilegt að formaður Framsóknarflokksins vilji bjóða sig fram fyrir landsbyggðina. Hingað til hafa formennirnir reynt að bjóða fram á höfuðborgarsvæðinu. Það hefur verið yfirlýsing um að flokkurinn vilji sækja meira þéttbýlisfylgi og því gæti ákvörðun Sigmundar gefið ákveðin skilaboð.</p>
    <p>Birgir telur að margir muni draga þá ályktun að Sigmundur hafi ekki þorað í þéttbýlisslaginn. Hann veit ekki hvað er til í því en þykir meira áhyggjuefni hvort átökin um oddvitasætið í Norðausturkjördæmi muni spilla fyrir flokknum í kosningum.</p>
  </body>
</document>
