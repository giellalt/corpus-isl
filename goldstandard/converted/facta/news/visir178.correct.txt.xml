<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="isl" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision$; </version>
  </header>
  <body>
    <p><errorlang correct="url">http://www.visir.is/gagnryndi-oryggisradid/article/2012120928737</errorlang> Í ræðu sinni á Allsherjarþinginu í morgun gagnrýndi Össur Skarphéðinsson, utanríkisráðherra, Öryggisráð Sameinuðu <errorortreal correct="þjóðanna" errorinfo="cap,stem,Þ-þ">Þjóðanna</errorortreal> harðlega fyrir að vera afdankað og úr takti við þarfir nútímans. Hann sagði það vera þröskuld í vegi þess að alþjóðasamfélagið gæti látið til sín taka í málefnum Sýrlands. „Við verðum að breyta Öryggisráðinu til að það verði tæki til lausnar, en ekki hindrun, til að vinna sig út úr stöðum <errorort correct="eins og" errorinfo="cmp,adj+conj,1-2">einsog</errorort> þeirri sem nú er komin upp í Sýrlandi á þessu ári, og, <errorort correct="eins og" errorinfo="cmp,adj+conj,1-2">einsog</errorort> við sáum í fyrra, gagnvart umsókn Palestínu,"</p>
    <p>Í ræðu sinni upplýsti utanríkisráðherra allsherjarþingið um að þingsályktunartillaga um viðurkenningu á sjálfstæði Palestínu hefði verið samþykkt með öllum greiddum atkvæðum á Alþingi. Hvatti hann Ísraelsstjórn til að styðja tillögur um tveggja ríkja lausn á málefnum Palestínu og að leita friðar í Mið-Austurlöndum.</p>
    <p>Utanríkisráðherra fór hörðum orðum um framkomu Ísraela gagnvart Palestínu, og sagði mannréttindi brotin daglega á íbúum Vesturbakkans með aðskilnaðarmúrnum, sem þar sliti í sundur vegi, lönd og líf íbúanna. Össur snéri orðum <errorlang correct="eng">Ronalds Reagan</errorlang> á sínum tíma um Berlínarmúrinn upp á múr Ísraela og skoraði á <errorlang correct="eng">Netanyahu</errorlang>, forsætisráðherra Ísraela, að rífa múrinn niður.</p>
    <p>Hann gerði deilu Ísraela og Írana að umræðuefni, og gagnrýndi báða aðila harkalega. Í ræðu sinni beindi hann því til <errorlang correct="eng">Netanyahu</errorlang> forsætisráðherra að fara ekki með sprengjuárásum á hendur Írönum, hvorki á þessu ári né hinu næsta, og skoraði á <errorlang correct="eng">Ahmadinejad</errorlang> forseta Írans að framleiða ekki kjarnorkuvopn. „Við þurfum ekki annað stríð í <errorort correct="Mið-Austurlöndum... Látum" errorinfo="cmp,noun++noun,1-3">Mið-Austurlöndum...Látum</errorort> samninga vinna verkið, ekki pópúlisma eða stríðsæsingar."</p>
    <p>Össur harmaði hið skelfilega ástand í Sýrlandi og kvað alþjóðasamfélagið verða að standa sig miklu betur við að ná pólitískri lausn á borgarastríðinu. Hann sagði jafnframt að draga yrði alla þá sem væru sekir um grimmdarverk, <errormorphsyn correct="hvorum">hvoru</errormorphsyn> megin víglínunnar sem þeir stæðu, fyrir dóm.</p>
    <p>Utanríkisráðherra varði í ræðu sinni hagsmuni samkynhneigðra og þeirra sem hafa aðra kynvitund en gengur og gerist. Hann sagði að frá mannréttindasjónarmiði væri ólíðandi að fólk væri ofsótt eða mismunað <errorsyn correct="0">vegna</errorsyn> af þeim sökum. Ráðherrann sagði að það væri hlutverk samfélags þjóðanna að sjá til þess að jafnræðisákvæði mannréttindasáttmálans næðu líka til þeirra.</p>
    <p>Utanríkisráðherra sagði litlar þjóðir oft vera frumkvöðla að miklum breytingum á alþjóðavísu. Vísaði hann til þess þegar Íslendingar brutu ísinn varðandi viðurkenningu á fullveldi Eystrasaltsþjóðanna, og þeir hefðu í verki verið í fararbroddi í baráttunni fyrir jafnrétti kynjanna. Íslendingar hefðu sömuleiðis svarað kalli heimsins um nýja orkugjafa með því að setja jarðhita á dagskrá sem einn af valkostunum.</p>
    <p>Hann kvaðst stoltur af því að geta tilkynnt heiminum í dag, að Ísland hefði nú tryggt fjármagn til að ráðast ásamt Alþjóðabankanum í rannsóknir og kortlagningu á miklum jarðhitalindum í 13 löndum Austur-Afríku sem gætu aflað allt að 150 milljónum Afríkubúa aðgangs að hreinni, endurnýjanlegri orku. „Þetta er stærsta og sögulegasta verkefni sem Íslendingar hafa tekist á hendur í samstarfi við þróunarlöndin, og við erum stolt af því að geta kynnt þetta í dag," sagði utanríkisráðherra.</p>
    <p>Í lok ræðu sinnar ræddi Össur viðsnúning í efnahagsmálum Íslands. Ef draga mætti lærdóm af íslensku leiðinni þá fælist hann í að niðurskurður virkaði ekki einn og sér. Íslendingar hefðu farið blöndu niðurskurðar og skattahækkana, og notað auknar tekjur til að örva efnahagslífið og viðhalda velferðarnetinu.</p>
    <p>Hann sagði til marks um það að Ísland væri mætt til leiks aftur, að á sama tíma og efnahagskreppan hefði leitt til þess að framlög til þróunarlanda væru skorin niður, þá synti Ísland gegn þeim straumi. „Við höfum aukið okkar framlög – umtalsvert."</p>
  </body>
</document>
