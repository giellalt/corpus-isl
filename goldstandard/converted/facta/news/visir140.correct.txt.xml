<document xml:lang="isl" id="no_id"><header><title/><genre code="facta"/><author><unknown/></author><wordcount>189</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://visir.is/sedlabankinn--frett-morgunbladsins-i-flestum-atridum-rong/article/2012120918797</errorlang> „Fréttin á forsíðu Morgunblaðsins um undanþágur frá lögum um gjaldeyrismál er í flestum atriðum röng,“ segir í fréttatilkynningu frá Seðlabanka Íslands, vegna fréttar sem birtist í Morgunblaðinu í morgun, þess efnis að <errorlang correct="tys">Deutsche Bank</errorlang> og stórt erlent fjárfestingafélag, <errormorphsyn correct="hefðu">hafi</errormorphsyn> fengið undanþágu frá Seðlabanka Íslands til að kaupa gjaldeyri fyrir 18 milljarða í skiptum fyrir íslenskar krónur, og flytja fjármagnið úr landi.</p>
<p>Í tilkynningu frá <errorort correct="Seðlabankanum" errorinfo="typo,suff,0-1">Seðlbankanum</errorort>, vegna fréttarinnar, segir að engar undanþágur hafi verið veittar. „Engar undanþágur sem geta haft alvarleg áhrif á stöðugleika krónunnar hafa verið veittar til kaupa á gjaldeyri fyrir krónur til að flytja úr landi enda er það megintilgangur fjármagnshafta að varðveita gengisstöðugleika. Þá hefur Seðlabankinn ekki heldur notað gjaldeyrisforða sinn í ofangreindu skyni. Þeir sem þekkja til gjaldeyrismarkaðar vita að hefði undanþága verið veitt með þeim hætti sem lýst er í blaðinu hefði gengi krónunnar fallið verulega. Ekkert slíkt hefur gerst, enda engin undanþága af þessu tagi verið veitt,“ segir í tilkynningu Seðlabankans.</p>
<p>Þá segir bankinn að ekki sé heldur nákvæmlega farið rétt með, í umfjöllun blaðsins um verklagsreglur bankans þegar kemur að undanþágum frá gjaldeyrishöftunum.</p>
<p>Sjá má tilkynningu Seðlabankans, vegna fréttar Morgunblaðsins, hér.</p>
</body></document>
