<document xml:lang="isl" id="no_id"><header><title/><genre code="facta"/><author><unknown/></author><wordcount>800</wordcount><conversion_status type="correct"/><availability><free/></availability><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><errorlang correct="url">http://www.visir.is/umfjollun-og-vidtol--stjarnan---breidablik-3-1-/article/2012120829797</errorlang> Stjarnan vann í kvöld gríðarlega mikilvægan 3-1 sigur á Breiðablik í Pepsi deild kvenna. Róðurinn varð þungur þegar þær misstu Önnu Maríu Baldursdóttir af velli eftir 28. mínútur en frábær mörk Hörpu Þorsteinsdóttir <errormorphsyn correct="skildu" errorinfo="x">skildi</errormorphsyn> liðin að í dag.</p>
<p>Fyrir leikinn var víst að bæði liðin þurftu á sigri að halda í baráttu sinni. Lið Stjörnunnar vissi að með tapi væru möguleikar þeirra á sigri í deildinni nánast úr sögunni eftir sigur <errormorphsyn correct="Þórs/KA" errorinfo="x">Þór/Ka</errormorphsyn> á Akureyri. Blikar gátu blandað sér með sigri í baráttuna um 2-4 sæti í deildinni en 10 stig eru í næsta lið.</p>
<p>Garðbæingar byrjuðu leikinn betur og náðu forskotinu eftir aðeins tíu mínútur. Þar var að verki <errorlang correct="spa">Veronica Perez</errorlang> þegar hún mætti á fjærstöng eftir fyrirgjöf Ingu Birnu Friðjónsdóttir.</p>
<p>Aðeins átján mínútum síðar átti sér stað dýrt atvik fyrir Stjörnuna, Þórdís Hrönn Sigfúsdóttir slapp ein í <errorsyn correct="gegnum" errorinfo="x">gegn um</errorsyn> vörn Stjörnunnar og Anna María Baldursdóttir felldi hana. Örvar Sær Gíslason, dómari leiksins var ekki í vafa og veifaði rauðu spjaldi framan í Önnu. Ógæfan fyrir Stjörnustúlkur var þó ekki búin, upp úr horninu kom jöfnunarmark Breiðabliks. Fanndís Friðriksdóttir átti fyrirgjöf sem rataði á fjærstöng þar sem Andrea Rán Snæfeld Hauksdóttir var mætt til að skora sitt fyrsta mark í <errorsyn correct="Pepsi-deildinni" errorinfo="x">Pepsi deildinni</errorsyn>.</p>
<p>Blikar komu sterkari inn í seinni hálfleik og voru að ná undirtökum þegar næsta mark leiksins kom. Þar var að verki Harpa Þorsteinsdóttir, hún fékk sendingu að vítateigsboganum þar sem hún stýrði boltanum upp í loftið og hamraði boltann <errorsyn correct="0">viðstöðulaust</errorsyn> í boga yfir Birnu Kristjánsdóttir í marki Breiðabliks.</p>
<p>Harpa var svo aftur á ferðinni aðeins fimm mínútum seinna, þá nýtti hún sér <errorort correct="sofandahátt" errorinfo="infl">sofandihátt</errorort> í vörn Blika, stakk sér inn fyrir varnarmennina og potaði boltanum <errorort correct="fram hjá" errorinfo="cmp,adv+pp,1-2">framhjá</errorort> Birnu. Markið verður að skrifast algerlega á varnarleik gestanna, boltinn skoppaði tilviljanakennt inn í teig þeirra og virtist engin vera of áhugasöm allt þar til Harpa nýtti sér <errorort correct="sofandahátt" errorinfo="infl">sofandihátt</errorort> þeirra.</p>
<p>Blikar fundu engin svör við þessum mörkum frá Hörpu og lauk leiknum því með 3-1 sigri Stjörnunnar. Gríðarlega mikilvægur sigur fyrir Stjörnuna sem halda spennu í toppbaráttunni en lið Breiðabliks hlýtur að naga sig í <errorortreal correct="handarbökin" errorinfo="cmp,suf,genpl-gensg">handabökin</errorortreal>. Þær fengu í kvöld möguleika á að saxa á forskot Stjörnunnar og komast yfir Valsliðið en nýttu sér það ekki þrátt fyrir að vera manni fleiri í meira en klukkutíma.</p>
<p>Harpa: Vorum ekkert að spila sambabolta frammi „Það má segja að við höfum haldið spennu í baráttunni, við pældum ekkert í hinum leikjunum," sagði Harpa Þorsteinsdóttir, leikmaður Stjörnunnar eftir leikinn.</p>
<p>„Mér fannst dómarinn vera að stríða okkur aðeins í kvöld, fannst hann gera okkur erfitt fyrir með þessu rauða spjaldi."</p>
<p>Heimamenn þurftu að spila með tíu menn í yfir klukkustund vegna brottvísunar á 28. mínútu þegar Önnu Maríu Baldursdóttir var vísað af velli.</p>
<p>„Þetta er í annað sinn í sumar sem við fáum svona í andlitið snemma en mér fannst við ráða allan tímann við þetta hér í kvöld."</p>
<p>„Við hugsum núna bara um okkar leiki, við ætlum ekki að gefast upp fyrr en ómögulegt er. Þetta verður þó erfitt núna, það er ljóst."</p>
<p>Liðsmenn Stjörnunnar komu grimmari inn í leikinn og byrjuðu leikinn betur.</p>
<p>„Við lögðum leikinn vel upp, þetta eru alltaf erfiðir leikir og alltaf fjörugir. Tólf spjöld í leiknum í Kópavogi segja sitt en við náðum að halda haus og spila vel, ég er rosalega stolt af frammistöðunni í kvöld. Við vorum ekkert að spila sambabolta frammi manni færri en varnarleikurinn var frábær í kvöld," sagði Harpa.</p>
<p>Hans: Kalla eftir meiri ábyrgð hjá leikmönnunum mínum „Þegar lið skorar mark þá fylgja liðin yfirleitt áfram og láta kné fylgja kviði. Sagan okkar í sumar segir <errorort correct="hins vegar" errorinfo="cmp,dem+adv,1-2">hinsvegar</errorort> að við erum yfirleitt að fá á okkur mörk á næstu 5-8 mínútum eftir markið og þetta skrifast bara á einbeitingarleysi sem við verðum að laga fyrir næsta sumar," sagði Hans Sævar Sævarsson, þjálfari Breiðabliks eftir leikinn.</p>
<p>„Við erum með undirtökin en svo kemur þetta frábæra mark hjá Hörpu, við <errormorphsyn correct="byrjuðum" errorinfo="x">byrjuðu</errormorphsyn> seinni hálfleikinn vel og fáum þetta einfaldlega í andlitið. Eftir það mætum við ekki til leiks."</p>
<p>Með sigri í kvöld hefðu Blikar geta lyft sér upp fyrir Valsliðið og á sama tíma stimplað sig inn í baráttuna um 2-4. sæti.</p>
<p>„Við vorum í kjörstöðu til að komast aftur inn í þennan pakka. Mér fannst við vera betri í fyrri hálfleik og erum manni fleiri en við náum að klúðra því."</p>
<p>„Ég veit ekki hvernig aðrir leikir fóru en við þurfum einfaldlega að mæta stemmdar í næsta leik. Í síðustu fjórum leikjum höfum við fengið aðeins eitt stig."</p>
<p>Þriðja mark Stjörnunnar kom eftir vægast sagt <errorortreal correct="slakan" errorinfo="con,suff,2-1">slakann</errorortreal> varnarleik hjá Blikum.</p>
<p>„Munurinn á okkur og hinum toppliðunum er það að það eru fleiri í hinu liðinu sem vilja vinna leikina og hafa karakterinn í það. Við köllum eftir því að leikmenn okkar sýni meiri karakter og taki betri ábyrgð á því sem gerist inn á vellinum," sagði Hans.</p>
</body></document>
